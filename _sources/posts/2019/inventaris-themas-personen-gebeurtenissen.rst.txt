.. post:: 
   :category: inventory
   :tags: inventaris, themas, personen, gebeurtenissen
   :author: Koen Van Daele
   :language: nl

Thema's, personen en gebeurtenissen
===================================

Op `13 mei <https://www.onroerenderfgoed.be/nieuws/inventaris-onroerend-erfgoed-vernieuwd>`_
lanceerden we een gloednieuwe `Inventaris Onroerend Erfgoed <https://inventaris.onroerenderfgoed.be>`_.
Wie de nieuwe inventaris al gebruikt heeft, heeft vast wel gemerkt dat er
sprake is van vijf verschillende datasets: erfgoedobjecten,
aanduidingsobjecten, personen, thema's en gebeurtenissen. In het verleden
(:ref:`inventaris-erfgoedobjecten-aanduidingsobjecten`) hadden we het al over
de erfgoed- en aanduidingsobjecten als kern van de inventarisdatabank. Deze
keer gaan we dieper in op de drie andere datasets.

Onze dataset **personen** is er al bij sinds de lancering van de eerste
inventaris in mei 2009. De dataset bevat personen of organisaties die
belangrijk geweest zijn bij het tot stand komen van het erfgoed dat we
beschrijving. Meestal zijn dit architecten, aannemers, bouwmeesters,
opdrachtgevers, bouwheren, kunstenaars, beeldhouwers, ... De dataset ontstond
toen we in 2007-2009 werkten aan het typeren van onze erfgoedobjecten. Tot dan
waren dat voornamelijk tekstuele documenten. Dit bemoeilijkte het zoeken
echter. Zeker met vaak voorkomende namen was het moeilijk om bijvoorbeeld `alle
gebouwen van een bepaalde architect` te vinden. Daarom werd er samen met het
toekennen van thesaurustermen (en het opstellen van de thesaurus), ook werk
gemaakt van het identificeren van de betrokken personen. Zo bouwden we langzaam
een `authority file` op waarin we canonieke versies van de betrokken ontwerpers
en andere personen opstelden. Voor het agentschap is de dataset van de
personen, net zoals onze thesauri, geen kerndataset. Mochten we geen
`Inventaris Onroerend Erfgoed <https://inventaris.onroerenderfgoed.be>`_ beheren,
dan hadden we ook geen nood aan informatie over de betrokken personen. 

Over de jaren heen is de dataset uitgegroeid tot een mooie staalkaart van
ontwerpers, kunstenaars en architecten die een rol van betekenis gespeeld
hebben voor ons Vlaamse erfgoed. Waar mogelijk vullen we de gegevens van elk
aan; andere namen waaronder ze gekend zijn, geboorte- en sterfdata, plaatsen
waar ze gewoond of gewerkt hebben, beroepen die ze hebben uitgeoefend,
opleidingen die ze hebben genoten en een korte biografie. Elke persoon wordt
gekoppeld aan de erfgoedobjecten waarmee hij of zij een band heeft als
ontwerper, uitvoerder, opdrachtgever, ... Zo kun je via onze personen dataset
snel een who's who van het Vlaamse onroerend erfgoed raadplegen.

De dataset **gebeurtenissen** is er eigenlijk ook al bij sinds de lancering van
de eerste inventaris in mei 2009, maar was lange tijd enkel intern te
raadplegen. Onder een gebeurtenis verstaan we een actie of handeling,
uitgevoerd op een bepaald moment door één of meerdere personen of organisaties.
In de praktijk houden wij ons enkel bezig met handelingen die uitgevoerd worden
op of over onroerend erfgoed. Een gebeurtenis is een eerder abstract begrip en
kan gaan van een heel korte handeling: een opmeting van een boom over een
opgraving of werfcontrole tot een groot project zoals een
inventarisatiecampagne. Het komt altijd neer op X en Y deden werk van het
type A op locatie L van datum I tot datum J. Bij een gebeurtenis nemen we soms
ook een uitgebreide tekstuele beschrijving op en links naar verdere
informatiebronnen. Soms gaan we een gebeurtenis ook opdelen in kleine
deelgebeurtenissen. Het finale doel is dat we stukken informatie kunnen duiden
en kunnen aangeven hoe deze informatie ontstaan is. Zo kun je bij een typisch
erfgoedobject zien in welk inventarisatiecampagne het voor het eerst opgepikt
is, wanneer het object opnieuw geïnventariseerd werd en wanneer het adres
uitgebreid gecontroleerd werd.

De derde en laatste dataset, die van de **themas** is veel later ontstaan dan
de andere twee, maar bevat sinds de nieuwe versie wel gegevens die al aanwezig
waren in de versie van mei 2009.

Heb je nog vragen of suggesties, neem dan `contact op met ons <ict@onroerenderfgoed.be>`_.
